<?xml version='1.0' encoding='utf-8' ?>
<!DOCTYPE chapter PUBLIC "-//OASIS//DTD DocBook XML V4.5//EN" "http://www.oasis-open.org/docbook/xml/4.5/docbookx.dtd" [
]>
<chapter id="case-study" lang="it-IT">
	<chapterinfo>
		 <keywordset>
			<keyword>Falcot Corp</keyword>
			 <keyword>SMB</keyword>
			 <keyword>Forte crescita</keyword>
			 <keyword>Strategia</keyword>
			 <keyword>Migrazione</keyword>
			 <keyword>Riduzione dei costi</keyword>

		</keywordset>

	</chapterinfo>
	 <title>Presentazione del caso di studio</title>
	 <highlights> <para>
		Nel contesto di questo libro, sei l'amministratore di sistema di una piccola impresa in espansione. In collaborazione con i dirigenti devi giungere a ridefinire la strategia per i sistemi informativi per il prossimo anno. Scegli di migrare progressivamente a Debian, per ragioni tanto pratiche quanto economiche. Vediamo più in dettaglio ciò che ti aspetta…
	</para>
	 </highlights> <para>
		Abbiamo concepito questo caso di studio per trattare tutti i moderni servizi per sistemi informativi attualmente usati da una media azienda. Dopo aver letto questo libro, avrai tutti gli elementi necessari per installare Debian sui tuoi server e camminare da solo. Imparerai anche come trovare informazioni efficientemente in caso di difficoltà.
	</para>
	 <section id="sect.fast-growing-it-needs">
		<title>Necessità IT in veloce crescita</title>
		 <para>
			Falcot Corp produce attrezzature audio di alta qualità. L'azienda è in forte crescita e ha due siti produttivi, uno a Saint-Étienne e l'altro a Montpellier. Il primo ha circa 150 dipendenti, ospita una fabbrica per la produzione di altoparlanti, un laboratorio di progettazione e tutti gli uffici amministrativi. Il sito di Montpellier è più piccolo, con solo circa 50 lavoratori, e produce amplificatori.
		</para>
		 <sidebar> <title><emphasis>NOTA</emphasis> Azienda di fantasia creata per il caso di studio</title>
		 <para>
			L'azienda Falcot Corp, usata qui come esempio, è interamente di fantasia. Qualsiasi somiglianza con un'azienda esistente è solamente una coincidenza. Alla stessa maniera, alcuni dati di esempio in questo libro possono essere di fantasia.
		</para>
		 </sidebar> <para>
			Il sistema informatico ha avuto difficoltà a stare al passo con la crescita dell'azienda, per cui ora sono decisi a ridefinirlo completamente per raggiungere i vari obiettivi stabiliti dal management:
		</para>
		 <itemizedlist>
			<listitem>
				<para>
					infrastruttura moderna e facilmente ridimensionabile;
				</para>

			</listitem>
			 <listitem>
				<para>
					riduzione del costo delle licenze del software grazie all'uso di software Open Source;
				</para>

			</listitem>
			 <listitem>
				<para>
					installazione di un sito web di ecommerce, eventualmente B2B (business to business, cioè che collega sistemi informativi tra aziende diverse, come un fornitore e i suoi clienti);
				</para>

			</listitem>
			 <listitem>
				<para>
					significativo miglioramento della sicurezza per proteggere meglio i segreti industriali relativi ai nuovi prodotti.
				</para>

			</listitem>

		</itemizedlist>
		 <para>
			L'intero sistema informativo sarà rivisto sulle basi di questi obiettivi.
		</para>

	</section>
	 <section id="sect.master-plan">
		<title>Strategia</title>
		 <indexterm>
			<primary>strategia</primary>
		</indexterm>
		 <indexterm>
			<primary>migrazione</primary>
		</indexterm>
		 <para>
			Con la tua collaborazione, il management IT ha condotto uno studio leggermente più esteso, identificando alcuni vincoli e definendo un piano di migrazione al sistema Open Source scelto, Debian.
		</para>
		 <para>
			Un vincolo significativo identificato è che la contabilità usa software specifico che gira solo su <trademark>Microsoft Windows</trademark>. Il laboratorio, da parte sua, usa software CAD che gira su <trademark>OS X</trademark>.
		</para>
		 <figure>
			<title>Panoramica della rete della Falcot Corp</title>
			 <mediaobject>
				<imageobject>
					<imagedata fileref="images/case-study.png" format="PNG" scalefit="1" width="75%" />
				</imageobject>

			</mediaobject>

		</figure>
		 <para>
			Il passaggio a Debian sarà graduale; una piccola impresa, con mezzi limitati, non può ragionevolmente cambiare tutto da un giorno all'altro. Per iniziare lo staff IT deve essere addestrato all'amministrazione di Debian. Poi i server saranno convertiti, iniziando con l'infrastruttura di rete (router, firewall, ecc.) e proseguendo coi servizi agli utenti (condivisione dei file, web, SMTP, ecc.). Poi i computer degli uffici saranno gradualmente migrati a Debian, affinché ogni dipartimento sia addestrato (internamente) durante il passaggio al nuovo sistema.
		</para>

	</section>
	 <section id="sect.why-gnu-linux">
		<title>Perché una distribuzione GNU/Linux?</title>
		 <sidebar> <title><emphasis>TORNANDO ALLE BASI</emphasis> Linux or GNU/Linux?</title>
		 <indexterm>
			<primary>GNU/Linux</primary>
		</indexterm>
		 <indexterm>
			<primary>Linux</primary>
		</indexterm>
		 <para>
			Linux, come già sai, è solo un kernel. Le espressioni “distribuzione Linux” e “sistema Linux” sono, perciò, scorrette: si tratta, in realtà, di distribuzioni o di sistemi <emphasis>basati su</emphasis> Linux. Queste espressioni omettono di menzionare il software che completa sempre questo kernel, tra cui i programmi sviluppati dal Progetto GNU. Il Dott. Richard Stallman, fondatore di questo progetto, insiste affinché l'espressione “GNU/Linux” sia usata sistematicamente, al fine di riconoscere meglio gli importanti contributi del Progetto GNU e i principi di libertà su cui essi sono fondati.
		</para>
		 <para>
			Debian ha scelto di seguire questa raccomandazione e, perciò, chiama le proprie distribuzioni di conseguenza (perciò l'ultimo rilascio stabile è Debian GNU/Linux 8).
		</para>
		 </sidebar> <para>
			Diversi fattori hanno indicato questa scelta. L'amministratore di sistema, che aveva dimestichezza con questa distribuzione, si è assicurato che fosse elencata tra i candidati per la revisione del sistema informatico. Le difficili condizioni economiche e la feroce competizione hanno limitato il budget per questa operazione, nonostante l'importanza critica per il futuro dell'azienda. Questo è il motivo per cui le soluzioni Open Source sono state scelte velocemente: diversi studi recenti indicano che sono meno costose delle soluzioni proprietarie e al tempo stesso forniscono una qualità del servizio uguale o migliore, se è disponibile del personale qualificato per gestirle.
		</para>
		 <sidebar> <title><emphasis>IN PRATICA</emphasis> Total cost of ownership (TCO)</title>
		 <indexterm>
			<primary>TCO</primary>
		</indexterm>
		 <indexterm>
			<primary>Total Cost of Ownership</primary>
		</indexterm>
		 <para>
			Il Total Cost of Ownership è il totale di tutto il denaro speso per il possesso o l'acquisizione di un oggetto, in questo caso con riferimento al sistema operativo. Questo prezzo comprende ogni possibile costo di licenza, costi per addestrare il personale a lavorare col nuovo software, sostituire macchine che sono troppo lente, eseguire riparazioni aggiuntive, ecc. Ogni cosa che deriva direttamente dalla scelta iniziale è tenuta in conto.
		</para>
		 <para>
			Questo TCO, che varia secondo il criterio scelto per la valutazione dello stesso, è raramente significativo se considerato da solo. Comunque, è molto interessante confrontare i TCO per opzioni diverse se sono calcolati secondo le stesse regole. Questa tabella di valutazione è, perciò, di fondamentale importanza ed è facile manipolarla al fine di trarre una conclusione preordinata. Perciò, il TCO per una singola macchina non ha senso, dal momento che il costo di un amministratore si riflette anche nel numero di macchine che gestisce, un numero che ovviamente dipende dal sistema operativo e dagli strumenti proposti.
		</para>
		 </sidebar> <para>
			Tra i sistemi operativi gratuiti, il dipartimento IT ha esaminato i sistemi BSD gratuiti (OpenBSD, FreeBSD, e NetBSD), GNU Hurd, e le distribuzioni Linux. GNU Hurd, che non ha ancora rilasciato una versione stabile è stato immediatamente scartato. La scelta è più semplice tra BSD e Linux. Il primo ha molti meriti, specialmente sui server. Il pragmatismo però ha portato alla scelta di un sistema Linux, dal momento che sia il numero di installazioni che la sua popolarità sono molto significative e hanno numerose conseguenze positive. Una di queste conseguenze è che è più facile trovare personale qualificato per amministrare macchine Linux che tecnici esperti di BSD. In più, Linux si adatta al nuovo hardware più velocemente di BSD (anche se spesso sono alla pari in questa corsa). Infine, le distribuzioni Linux sono spesso più adattate alle interfacce grafiche amichevoli, indispensabili per i principianti durante la migrazione di tutte le macchine dell'ufficio al nuovo sistema.
		</para>
		 <sidebar> <title><emphasis>ALTERNATIVA</emphasis> Debian GNU/kFreeBSD</title>
		 <indexterm>
			<primary>kFreeBSD</primary>
		</indexterm>
		 <indexterm>
			<primary>FreeBSD</primary>
		</indexterm>
		 <indexterm>
			<primary>BSD</primary>
		</indexterm>
		 <para>
			A partire da Debian <emphasis role="distribution">Squeeze</emphasis>, è possibile usare Debian con un kernel FreeBSD su computer a 32 e a 64 bit; questo è il significato delle architetture <literal>kfreebsd-i386</literal> e <literal>kfreebsd-amd64</literal>. Sebbene queste architetture non "architeturre di rilascio ufficiali”, circa il 90% del software pacchettizzato da Debian è disponibile per esse.
		</para>
		 <para>
			Queste architetture possono essere una scelta appropriata per gli amministratori della Falcot Corp, specialmente per un firewall (il kernel supporta tre diversi firewall: IPF, IPFW, PF) o per un NAS (network attached storage system, per il quale il filesystem ZFS è stato provato e approvato).
		</para>
		 </sidebar>
	</section>
	 <section id="sect.why-debian">
		<title>Perché la distribuzione Debian?</title>
		 <para>
			Una volta che è stata scelta la famiglia di Linux, deve essere scelta un'opzione più specifica. Di nuovo, ci sono molti criteri da considerare. La distribuzione scelta deve essere capace di funzionare per diversi anni, dal momento che la migrazione a un'altra comporterebbe dei costi aggiuntivi (sebbene minori che se la migrazione fosse tra due sistemi operativi completamente differenti, come Windows o OS X).
		</para>
		 <para>
			La sostenibilità è perciò essenziale e deve garantire aggiornamenti regolari e correzioni di sicurezza nel corso di diversi anni. Anche la tempistica degli aggiornamenti è importante, dal momento che, con così tante macchine da gestire, Falcot Corp non può gestire questa operazione complessa troppo spesso. Il dipartimento IT, perciò, insiste nell'utilizzare l'ultima versione stabile della distribuzione, beneficiando della migliore assistenza tecnica e delle correzioni di sicurezza garantite. Infatti, le correzioni di sicurezza in genere sono garantite solo per un periodo limitato per le vecchie versioni di una distribuzione.
		</para>
		 <para>
			Infine, per motivi di omogeneità e facilità di amministrazione, la stessa distribuzione deve girare su tutti i server (alcuni dei quali sono macchine Sparc che attualmente hanno installato Solaris) e computer degli uffici.
		</para>
		 <section>
			<title>Distribuzioni commerciali e guidate dalla comunità</title>
			 <para>
				Ci sono due categorie principali di distribuzioni Linux: commerciali e guidate dalla comunità. Le prime, sviluppate da aziende, sono vendute con servizi di supporto commerciali. Le altre sono sviluppate secondo lo stesso modello aperto di sviluppo del software libero di cui sono composte.
			</para>
			 <para>
				Una distribuzione commerciale avrà, perciò, la tendenza a rilasciare nuove versioni più di frequente per commercializzare meglio gli aggiornamenti e i servizi associati. Il loro futuro è collegato direttamente al successo commerciale della loro azienda e molte sono già scomparse (Caldera Linux, StormLinux, ecc.).
			</para>
			 <para>
				Una distribuzione comunitaria non segue un proprio calendario. Come il kernel Linux, le nuove versioni sono rilasciate quando sono stabili, mai prima. La sua sopravvivenza è garantita finché ci sono abbastanza sviluppatori individuali o aziende esterne che la supportano.
			</para>
			 <indexterm>
				<primary>distribuzione</primary>
				<secondary>distribuzione Linux comunitaria</secondary>
			</indexterm>
			 <indexterm>
				<primary>distribuzione</primary>
				<secondary>distribuzione Linux commerciale</secondary>
			</indexterm>
			 <para>
				Un confronto tra diverse distribuzioni Linux ha portato alla scelta di Debian per varie ragioni:
			</para>
			 <itemizedlist>
				<listitem>
					<para>
						È una distribuzione comunitaria, con lo sviluppo assicurato indipendentemente da qualsiasi vincolo commerciale; i suoi obiettivi sono, quindi, essenzialmente di natura tecnica, il che sembra che favorisca la qualità complessiva del prodotto.
					</para>

				</listitem>
				 <listitem>
					<para>
						Di tutte le distribuzioni comunitarie, è la più significativa da qualunque prospettiva: nel numero dei contributori, numero di pacchetti software disponibili e anni di esistenza continua. La dimensione della sua comunità è una testimonianza incontrovertibile della sua continuità.
					</para>

				</listitem>
				 <listitem>
					<para>
						Statisticamente, le nuove versioni vengono rilasciate ogni 18-24 mesi, e sono supportate per 5anni, ad una cadenza che è gradita dagli amministratori.
					</para>

				</listitem>
				 <listitem>
					<para>
						Un sondaggio su diverse aziende francesi di servizi specializzate nel software libero ha mostrato che tutte forniscono assistenza tecnica per Debian; è anche, per molte di esse, la distribuzione che hanno scelto internamente. Questa varietà di potenziali fornitori è uno dei principali asset per l'indipendenza della Falcot Corp.
					</para>

				</listitem>
				 <listitem>
					<para>
						Infine, Debian è disponibile su una moltitudine di architetture, incluse ppc64el per processori OpenPOWER; sarà, quindi, possibile installarla sui più recenti server IBM della Falcot Corp.
					</para>

				</listitem>

			</itemizedlist>
			 <sidebar> <title><emphasis>IN PRATICA</emphasis> Supporto Debian a Lungo Termine</title>
			 <para>
				Il progetto Debian Long Term Support (LTS) è iniziato nel 2014 e si propone di fornire 5 anni di supporto di sicurezza a tutte le versioni Debian stable rilasciate. Poiché LTS è di primaria importanza per le organizzazioni di grandi dimensioni, il progetto cerca di mettere in comune le risorse dalle aziende che usano Debian. <ulink type="block" url="https://wiki.debian.org/LTS" />
			</para>
			 <para>
				La Falcot Corp non è abbastanza grande da poter lasciare un membro del suo personale IT per contribuire al progetto LTS, per cui l'azienda ha deciso di sottoscrivere contratti Debian LTS di Freexian e fornire il supporto finanziario. Grazie a questo, gli amministratori Falcot sanno che i pacchetti che utilizzano saranno trattati in via prioritaria e hanno un contatto diretto con il team LTS in caso di problemi. <ulink type="block" url="https://wiki.debian.org/LTS/Funding" /> <ulink type="block" url="http://www.freexian.com/services/debian-lts.html" />
			</para>
			 </sidebar> <para>
				Una volta che Debian è stata scelta, si deve scegliere quale versione usare. Vediamo perché gli amministratori hanno scelto Debian Jessie.
			</para>

		</section>

	</section>
	 <section id="sect.why-debian-stable">
		<title>Perché Debian Jessie?</title>
		 <para>
			Ogni rilascio di Debian inizia la propria vita come una distribuzione in continuo cambiamento, conosciuta anche come “<emphasis role="distribution">Testing</emphasis>”. Ma nel momento in cui scriviamo queste righe, Debian Jessie è l'ultima versione “<emphasis role="distribution">Stabile</emphasis>” di Debian.
		</para>
		 <para>
			La scelta di Debian Jessie è ben giustificata basandosi sul fatto che ogni amministratore interessato alla qualità dei propri server tenderà naturalmente verso la versione stabile di Debian. Anche se la precedente distribuzione stabile sarà supportata ancora per un po', gli amministratori della Falcot non la prendono in considerazione perché il suo periodo di supporto non dura abbastanza a lungo e perché l'ultima versione introduce interessanti funzionalità che ritengono importanti.
		</para>

	</section>
</chapter>

