<?xml version='1.0' encoding='utf-8' ?>
<!DOCTYPE chapter PUBLIC "-//OASIS//DTD DocBook XML V4.5//EN" "http://www.oasis-open.org/docbook/xml/4.5/docbookx.dtd" [
]>
<chapter id="conclusion" lang="sv-SE">
	<chapterinfo>
		 <keywordset>
			<keyword>Framtid</keyword>
			 <keyword>Förbättringar</keyword>
			 <keyword>Åsikter</keyword>

		</keywordset>

	</chapterinfo>
	 <title>Slutsats: Debians framtid</title>
	 <highlights> <para>
		Historien om Falcot Corp tar slut med detta sista kapitel, men Debian lever vidare, och framtiden kommer säkerligen medföra många spännande överraskningar.
	</para>
	 </highlights> <section id="sect.upcoming-developments">
		<title>Kommande utveckling</title>
		 <para>
			Veckor (eller månader) innan en ny utgåva av Debian släpps väljer den utgivningsansvariga kodnamnet för nästa version. Nu då version 8 av Debian har släppts så är utvecklarna redan i full färd med att arbeta på nästa version, med kodnamnet <emphasis role="distribution">Stretch</emphasis>…
		</para>
		 <para>
			Det finns ingen officiell lista över planerade ändringar, och Debian avlägger aldrig några löften om tekniska mål för kommande versioner. Några utvecklingstrender kan dock redan ses, och vi kan komma med vissa gissningar om vad som kanske kommer (eller inte).
		</para>
		 <para>
			För ökad säkerhet och tillit kommer de flesta, om inte alla, paketen att göras så att de kan byggas reproducerbart. Det vill säga att det kommer vara möjligt att upprepat bygga binära paket som är identiska på bitnivå från källpaketen, vilket tillåter var och en att bekräfta att ingen manipulering har skett under byggandet.
		</para>
		 <para>
			Relaterat till detta kommer mycket möda att ha ägnats åt att förbättra standardsystemets säkerhet, och mildra effekterna av både ”traditionella” attacker samt de nya hot som härstammar från massövervakning.
		</para>
		 <para>
			Självklart kommer alla de stora programvarusviterna ha släppt en ny utgåva. Den senaste versionen av de olika skrivbordsmiljöerna kommer ge ökad användbarhet och nya funktioner. Wayland, den nya displayservern som utvecklas för att ersätta X11 med ett mer modernt alternativ, kommer att vara tillgänglig (om än kanske inte standardvalet) för åtminstone några skrivbordsmiljöer.
		</para>
		 <para>
			En ny funktion för arkivhanteringsprogramvaran, ”bikesheds” (cykelskjul), kommer att låta utvecklare utöver huvudförråden att även ha paketförråd för speciella syften. Detta kommer möjliggöra personliga paketförråd, förråd för programvara som inte ännu är redo att föras över till huvudarkivet, förråd för programvara som bara har en väldigt liten skara användare, tillfälliga förråd för att testa nya idéer och så vidare.
		</para>

	</section>
	 <section id="sect.future-of-debian">
		<title>Debians framtid</title>
		 <para>
			Utöver denna interna utveckling är det rimligt att förvänta sig att nya Debian-baserade distributioner kommer att se dagens ljus, då många verktyg fortsätter att göra denna uppgift enklare. Nya specialiserade underprojekt kommer också att startas, för att kunna bredda Debian så att det når nya horisonter.
		</para>
		 <para>
			Debians användargemenskap kommer att bli större, och nya bidragsgivare kommer att ansluta sig till projektet… kanske även innefattande dig!
		</para>
		 <para>
			Debian-projektet är starkare än någonsin, och på god väg att nå sitt mål om att vara en universell distribution, ett internskämt inom Debian-gemenskapen är att tala om <foreignphrase>världsherravälde</foreignphrase>.
		</para>
		 <para>
			Trots sin höga ålder och sin respektingivande storlek fortsätter Debian att växa i alla sorters (ibland oväntade) riktningar. Bidragsgivare har ett överflöd av idéer, och diskussioner på sändlistor för utveckling bidrar, även då de verkar vara småkäbbel, till att föra dessa framåt. Debian liknas ibland med ett svart hål, vilket har sådan massa att det attraherar alla nya projekt inom fri programvara.
		</para>
		 <para>
			Förutom den tydliga nöjdheten hos de flesta Debian-användarna håller en djup trend på att bli alltmer obestridlig: folk inser i allt större grad att samarbete, snarare än att arbeta ensam på sin kant, leder till bättre resultat för alla. Detta är den logiska grund som används av distributioner som sammanförs med Debian genom underprojekt.
		</para>
		 <para>
			Debian-projektet är alltså inte hotat av undergång…
		</para>

	</section>
	 <section id="sect.future-of-this-book">
		<title>Framtiden för denna bok</title>
		 <para>
			Vi vill att denna bok utvecklas enligt andemeningen för fri programvara. Vi välkomnar därför bidrag, påpekanden, förslag och kritik. Skicka dem till Raphaël (<email>hertzog@debian.org</email>) eller Roland (<email>lolando@debian.org</email>). För återkoppling som går att åtgärda är du välkommen att öppna felrapporter mot Debian-paketet <literal>debian-handbook</literal>. Webbplatsen kommer att användas för att samla all information som är relevant för dess utveckling, och där hittar du information om hur du kan bidra, i synnerhet om du vill översätta denna bok och göra den tillgänglig för en ännu större publik än idag. <ulink type="block" url="http://debian-handbook.info/" />
		</para>
		 <para>
			Vi har försökt införliva det mesta som vår erfarenhet med Debian har lärt oss, så att alla ska kunna använda denna distribution och utnyttja den på bästa sätt så snabbt som möjligt. Vi hoppas att denna bok bidrar till att göra Debian mindre förvirrande och mer populärt, och vi välkomnar publicitet kring den!
		</para>
		 <para>
			Slutligen vill vi avsluta med en personlig notis. Att skriva (och översätta) denna bok tog en betydande tid i anspråk från vår vanliga yrkesaktivitet. Eftersom vi båda är frilanskonsulter så förunnar alla nya inkomstkällor oss friheten att tillbringa mer tid med att förbättra Debian, vi hoppas att denna bok kommer att lyckas och kan bidra till detta. Under tiden är ni välkomna att anlita oss! <ulink type="block" url="http://www.freexian.com" /> <ulink type="block" url="http://www.gnurandal.com" />
		</para>
		 <para>
			Vi ses snart!
		</para>

	</section>
</chapter>

